# Cap. 1  

## Cap. 1.1 - Cos’è un Sistema Operativo?  

**<span style="color:#DF5452;">Riassumendo</span>**, il concetto chiave da ricordare è che *i computer sono progettati come una serie di livelli, ciascuno costruito su quelli che lo precedono*.  

Ogni livello rappresenta un'astrazione diversa, con oggetti e operazioni specifici. Questa struttura stratificata consente di semplificare la complessità dell'intero sistema, concentrandosi sui dettagli rilevanti a ciascun livello e tralasciando momentaneamente quelli meno pertinenti.  

L’insieme dei tipi di dati, delle operazioni e delle funzionalità di ciascun livello è chiamato **architettura**. Questa tratta gli aspetti visibili agli utenti di quel determinato livello, come la quantità di memoria RAM disponibile per eseguire un determinato programma, mentre non ne fanno parte gli aspetti implementativi, come la tecnologia con cui è realizzata la memoria RAM.  

Lo studio di come progettare le parti di un computer visibili ai programmatori è chiamato **architettura degli elaboratori**, o architettura dei calcolatori. In pratica, si concentra su ciò che è rilevante per gli sviluppatori di software, definendo le caratteristiche e le funzionalità accessibili attraverso il software senza dover entrare nei dettagli tecnici dell'implementazione hardware.  

---

